********************************************************************************
I Ruoli nell'Associazione
********************************************************************************

..  image:: img/board.jpg
..   :height: 500px
..   :width: 394 px
   :scale: 50%
   :alt: img
   :align: center

Board Direttivo
================================================================================

I membri attivi in carica di una sezione costituiscono il board e vengono eletti
ogni anno da un consiglio chiamato consiglio direttivo, a sua volta eletto da
tutti i membri dell'associazione che vogliano partecipare.
Il board di ESN-Assi Parma è costituito da quattro membri: Presidente,
Vicepresidente, Segretario e Tesoriere.

Presidente
--------------------------------------------------------------------------------

Il presidente ha il ruolo di guida, presiede la riunione
degli attivi in associazione, imposta il percorso da seguire ed è il punto di
appoggio generale.
E' anche il rappresentante legale della sezione. A inizio mandato infatti i vari
atti notarili vengono intestati alla guida di ESN-ASSI Parma.

Vicepresidente
--------------------------------------------------------------------------------

Il Vice, come suggerisce il nome, assiste il presidente o lo sostituisce in
caso di assenza. E' compito del vice assicurarsi che il :ref:`calendario <Calendario>`
delle attività venga rispettato, che l'associazione segua determinati standard
di rigore per quanto concerne l'assemblea.
Il Vice inoltre, in quanto cardmanager di sezione, ha il compito di
gestire le convenzioni con i partners locali e i requisiti minimi (RM) della
ESNcard.

Segretario
--------------------------------------------------------------------------------

Il segretario sostiene il board tenendo traccia di tutto quello che non sia il
calendario o la tesoreria. Gestisce il forward di sezione, modera la ML
degli attivi, è il diretto responsabile dell'ufficio (se presente) tiene traccia
dei requisiti per diventare attivo di ogni membro e, compito più caratterizzante,
svolge la mansione del verbale di riunione per ogni assemblea.

Tesoriere
--------------------------------------------------------------------------------

Il tesoriere gestisce le finanze dell'associazione.
Provvede a riscuotere e saldare i pagamenti, tiene traccia dei vari crediti e
debiti degli attivi in associazione, controlla i rendiconti delle varie escursioni,
tiene traccia di tutti i movimenti monetari di ESN-ASSI Parma e riporta in bilancio
ogni variazione.

Board Helper
================================================================================

Data l'elevata mole di lavoro svolta all'interno dell'associazione, nel corso
degli anni si è sentita l'esigenza di nominare persone particolarmente attive
per un aiuto in più.

Il board helper quindi assiste il board sgravandolo di alcuni compiti di media
importanza. ESN-ASSI Parma ha al suo interno tre figure che costituiscono il board
help.

Responsabile Locale - RL
--------------------------------------------------------------------------------

Il Responsabile Locale funge da ponte tra il livello locale e quello extra locale.
Si occupa di comunicare con ESN Italia e International tramite le apposite mailing
list. Ha anche il compito di riportare in associazione sulla ML locale comunicazioni
rilevanti dal network.

Responsabile Comunicazione - RC
--------------------------------------------------------------------------------

Il Responsabile Comunicazione (possono essere fino a 2) si occupa delle comunicazioni
tra associazione ed associati. Poiché i canali di comunicazione sono molti e vari
in genere ogni RC si specializza in una porzione di essi. Tra i più importanti
canali ricordiamo sito web, social networks e email settimanale.

Web Master
--------------------------------------------------------------------------------

Il Web Master è il responsabile tecnico dei mezzi informatici dell'associazione.

Associato
================================================================================

Ogni persona che acquista una tessera ESN diventa istantaneamente associato, ha
quindi diritto a partecipare a tutte le attività pubbliche di ESN-ASSI Parma e
può richiedere tutte le scontistiche applicate agli associati e possessori di
tessera ESN, sia a Parma che all'estero.

Attivo
--------------------------------------------------------------------------------

Per attivo si considera un membro che ha partecipato ad almeno
3 riunioni associative e che abbia contribuito attivamente ad almeno un
comitato locale.

Una volta divenuto attivo un membro ha, per diritto, pieno accesso alla Mailing
List di sezione. Un membro attivo può essere degradato a non attivo dopo l'assenza
a due riunioni consecutive. Il metro per l'espulsione dalla lista degli attivi
è però in genere lasciato al board vigente.
